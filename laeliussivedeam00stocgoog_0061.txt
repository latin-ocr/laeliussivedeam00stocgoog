DE AMICITIA. ' 57

bonum norunt nisi quod fructuosum sit, et amicos tamquam
pecudes eos potissimum diligunt, ex quibus ,sperant se
80maximum fructum esse capturos. Ita pulcherrima illa et
maxime naturali carent amicitia per se et propter se expetita,
nec ipsi sibi exemplo sunt, haec vis amicitiae et qualis et
quanta sit 3 ipse enim se quisque diligit, non ut aliquam a se
ipse mercedem exigat caritatis suae, sed quod per se quisque
sibi carus est: quod nisi idem in amicitiam transferetur,
verus amicus numquam reperietur3 est enim is, qui est tam·

81 quarn alter idem. Quod si hoc adparet in bestiis, volucri·
bus nantibus agrestibus, cicuribus feris, primum ut se ipsae
diligant-id enim pariter cum omni animante nascitur-,
deinde ut requirant atque adpetant, ad quas se adplicant
eiusdem generis animantis, idque faciunt cum desiderio et
cum quadam similitudine amoris humani, quanto id magis in
homine fit natura, qui et se ipse diligit et alterum anquirit,

cuius aninqrssr ita cum suo misceat, ut efficiat paene unum ex

duobus.

82 22. Sed plerique perverse, ne dicam inpudenter, habere
talem amicum volunt, quales ipsi esse non possunt, quaeque
ipsi non tribuunt amicis, haec ab iis desiderant. Par est
autem primum ipsum esse virum bonum, tum alterum similem
sui quaerere. Iu talibus ea, quam iam dudum tractamus,
stabilitas amicitiae confirmari potest, cum homines bene·
volentia coniuncti primum cupiditatibus iis, quibus ceteri
serviunt, imperabunt, deinde aequitate iustitiaque gaudebunt
omniaque alter pro altero suscipiet neque quicquam umquam
nisi honestum et rectum alter ab altero postulabit, neque
solum colent inter se ac diligent, sedetiam verebuntur: nam
maximum ornamentum amicitiae tollit, qui ex ea tollit vere-

83 cundiaml Itaque iniis perniciosus est error, qui existimant
libidinum peccatorumque omnium patere in amicitia licentiam:
virtutum amicitia adiutrix a natura data est, uon vitiorum

 

