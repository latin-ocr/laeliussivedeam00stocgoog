,62 M. rotari arcanorum

> oportet, quae tota veritate perpenditur? in qua nisi, ut dici-
tur, apertum pectus videas tuumque ostendas, nihil fidum,
nihil exploratum habeas, ne amare quidem aut americum
id quam vere fiat ignores Quamquam ista adsentatiO,
quamvis perniciosa sit, nocere tamen nemini potest nisi ei,
qui eam recipit atque ea delectatur. Ita litut is adsenta-
toribus patefaciat auris suas maxime, qui ipse sibi adsentatur
et se maxime ipse delectet. Omnino est amans sui virtus ;98
optume enim se ipsa novit quamque amabilis sit intellegit:
ego autem non de virtute nunc loquor, sed de virtutis
opinione. Virtute enim ipsa non tam multi praediti esse.
quam videri volunt: hos delectat adsentati0, his fictus ad ip·
sorum voluntatem sermo cum adhibetur, orationem illam
vanam testimonium esse laudum suarum putant. Nulla est
igitur haec amicitia, cum alter verum audire non volt, alter
ad mentiendum paratus est Nec parasitorum in comoediis
adsentatio faceta nobis videretur, nisi essent milites gloriosi.

‘Magnas vero agere gratias Thais mihil’

Satis erat respondere ‘magnas’: ‘ingentis’ inquit. Semper
auget adsentator id, quod is, cuius ad voluntatem dicitur,
volt esse magnum. Quam ob rem, quamquam blanda ista 99
vanitas apud eos valet, qui ipsi illam adlectant et invitant,
tamen etiam graviores constantioresque admonendi sunt, ut
animadvertant ne callida adsentatione capiantur. Aperte
enim adulantem nemo non videt, nisi qui admodum est ex·
cors: callidus ille et occultus ne se insinuet studiose cavendum
est. Nec enim facillime agnoscitur, quippe qui etiam adver-
sando saepe adsentetur et litigare se simulans blandiatur atque
ad extremum det manus vincique se patiatur, ut is, qui inlusus
sit, plus vidisse videatur. Quid autem turpius quam inludi?
quod utne accidat magis cavendum est, ut in Epiclero:

‘Ut me hodie ante omnis comicos stultos senes
Versaris atque inluseris lautissime.’

 

